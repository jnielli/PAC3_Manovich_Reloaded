# Notion
En els darrers anys, Notion, ha esdevingut la plataforma de gestió de tasques per excel·lència per petites i grans empreses. No només això sinó que ha esdevingut un pilar per a estudiants i persones que volien organitzar millor la seva vida i les tasques que s'hi comprenien. Ha estat així gràcies a la gran varietat d'eines útils incloses en el programa, enfocat a la facilitat d'us i màxima personalització.

> Hem deixat d'utilitzar gairebé una dotzena de programes gràcies al que Notion ens ofereix.
> <br /> &nbsp;&nbsp; - *<cite> Justin Watt, Director d'Operacions i Màrqueting a MetaLab. </cite>*

D'aquesta manera, Notion es pot dividir i entendre com diferents eines hibridades. Nombrem-les:

### Editor de textos i notes:
El programa conté una interfaç gràfica que permet un format de text enriquit, com a un word, amb estils, llistes, taules. No només permet text, també imatges i continguts visuals o auditius. Tot això, estructurat amb el seu sistema de blocs independents que es poden moure i reestructurar en el document fàcilment.

### Gestió de projectes:
Per la gestió de projectes, Notion proporciona eines com els taulers Kanban, que permet organitzar, de manera visual, les tasques a realitzar amb targetes i diferents columnes.
A més a més, també permet crear llistes de tasques i seguiment, per tal de marcar els passos a seguir, per l'equip o personals, i seguir-ne el procés d'elaboració. Hi trobem un calendari o la sincronització amb el de Google o Apple i la possibilitat de crear linies temporals per determinar l'extensió dels projectes.

### Bases de dades:
Per altra banda, la plataforma permet la creació de bases de dades visualitzables en forma de taula, llista, galeria o calendari. A més es poden relacionar amb elements d'altres bases de dades, permetent, d'aquesta manera, una organització més complexa i detallada.

### Col·laboració a temps real:
Al ser una plataforma digital facilita el treball en equip i la compartició de documents i projectes amb altres usuaris col·laboradors. Aquests documents compartits es poden gesitonar sota diferents nivells de permisos (lectura, edició o comentaris). Aquesta darrera opció, permet als usuaris deixar comentaris i mencions d'usuaris dins dels documents per facilitar-ne la col·laboració i la comunicació en xarxa.

### Integracions i automatitzacions:
Tot i ser un programa que s'ha hibridat absorbint-ne d'altres, no deixa de ser un programa que es pot integrar amb altres aplicacions de productivitat o de gestió de projectes. Google Calendar, Slack o altres eines ho permeten a través de serveis com Zapier.
Per altra banda, Notion inclou una àmplia varietat de plantilles, creades per usuaris o la mateixa empresa, de tot tipus de documents. No només podem fer servir les d'altres sinó que com a usuaris podem crear les nostres per tal que, a través de petits programes, coneguts com a Scripts, automatitzar i personalitzar encara més, Notion, a les nostres necessitats.
A més a més, en les darreres actualitzacions del programa han afegit un assistent virtual creat amb intel·ligència virtual. Aquesta eina pot facilitar les automatitzacions, emplenar taules, respondre preguntes, entre d'altres, tot dins del mateix paquet del programa.

### Conclusions

En definitiva, Notion és una eina molt versàtil que no només és utilitzada per a la gestió d'equips i projectes de totes dimensions sinó que també pot ser per a l'organització personal. L'estructura basada en blocs i la hibridació de tantes eines en un sol programa la fa especialment atractiva per a usuaris que busquen una solució que pugui abastir totes les seves necessitats per tal d'organitzar-se el dia a dia i ser més productius sigui en l'entor que sigui.


## Bibliografia i webgrafia

*Notion* [en línia]. Disponible a: https://www.notion.so.
